## Ingredienti

* 250g di farina per dolci
* 250g di zucchero a velo
* 4 uova grosse fresche
* 1 bustina di lievito Pane Angeli
* 1 arancia a coltivazione biologica
* 180g di burro vegetale (appena torno al supermercato ti dico la marca)
* 50g di latte di mandorle tostate senza zuccheri aggiunti

## Procedimento

Riscaldare il forno a 170C.

Nella planetaria unire le uova con lo zucchero e sbattere a velocita' sostenuta per un paio di minuti.
Una volta amalgamato, aggiungere col cucchiaino il burro, poco alla volta e continuare a sbattere.

Dopo un paio di minuti, aggiungere la scorza grattugiata dell'arancia e il suo succo spremuto (dopo aver eliminato i noccioli).

Aggiungere poco alla volta la farina setacciata e continuare a sbattere.

Versare a filo il latte di mandorle e infine la bustina di lievito.

Sbattere per due minuti il tutto.

Imburrare e infarinare le pareti interne di una teglia per ciambellone e versare l'impasto.
Usare il dito per raccogliere l'impasto rimanente. Leccare il dito.

Impostare il forno in ventilato con cottura sia da sotto che da sopra.

Cuocere per circa 40 minuti.

Una volta fuori dal forno, lasciar raffreddare 15 minuti e poi coprire per non perdere troppa umidita'.

Una volta tiepida sara' quindi facile staccarla dalla teglia e servire in un piatto.

Setacciare dello zucchero a velo sopra.

Buon appetito!
